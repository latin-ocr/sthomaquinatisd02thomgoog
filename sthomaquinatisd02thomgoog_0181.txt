ι, π·- contemnemur TflnomGIAE 107

CAPUT ccxx'n.
Quod beata Virgo sit Mater Christi.

Error autem Nestorii ex boc excluditur, qui beatam Mariam
Matrem Dei confiteri nolebat. In utroque autem symbolo dicitur,
Filius Dei est natuS, vel incarnatus ex Virgine Maria. Femina
autem ex qua aliquis homo nascitur, mater iilius dicitur ex eo,
quod materiam ministrat humano conceptui. Unde beata Virgo
Maria, quae materiam ministravit conceptui filii Dei, vera mater
filii Dei dicenda est. Non enim refert ad rationem matris qua-
cumque virtute materia ministrata ab ipsa formetur. Non igitur
minus mater est, quae materiam ministrat formandam virtute
virilis seminis. Si quis ,autem dicere velit, beatam Virginem Dei
matrem non debere dici, quia non est ex ea assumpta divinitaS,
sed caro sola, sicut dicebat Nestorius, manifeste vocem suam
ignorat. Non enim ex hoc aliqua dicitur alicujus mater, quia
totum quod in ipso est, ex ea sumatur. Homo enim constat ex
anima‘et corpore, magisque est homo id quod estsecundum ani-
mam, quam id quod est secundum· corpus. Anima autem nullius
hominis a matre sumitur, sed vel a Deo immediate creatur, ut
veritas habet : vel si esset ex traductione, ut quidam posuerunt,
non sumeretur a matre, sed magis a patre, quia in generatione
caeterorum animalium, secundum Philosophorum doctrinam, mas·
· culus dat animam, femina vero corpus. Sicut igitur quuslibet
hominis mater aliqua femina dicitur ex hoc, quod ab ea corpus
ejus assumitur, ita Dei Mater beata Virgo Maria dici debet, si
ex ea assumptum estucorpus Dei. Oportet autem dicere quod sit
corpus Dei, si assumitur in unitatem personae filii Dei, qui est
verus Deus. confitentibus igitur humanam naturam esse assump⁴
tam a filio Dei inunitatem personae, necesse est dicere, quod
beata Virgo Maria sit Mater Dei. Sed quia Nestorius negabat
unam personam esse Dei, et hominis Jesu Christi, ideo ex conse-
quentia negabat Virginem Mariam esse Dei Matrem. “

CAPUT CCXXIII.

Quod Spiritus Sanctus non sit pater Christi.

Licet autem filius Dei dicatur, de Spiritu Sancto, et ex Maria
Virgine incarnatus, et conceptus, non tamen dicendum est, quod

