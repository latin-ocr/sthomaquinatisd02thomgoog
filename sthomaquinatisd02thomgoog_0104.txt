90 ff s. ‘monae Aomrmns causeum

noscit ε Deo autem cognitio singularium videri potest deesse ex
hoc, quod singularia non intellectu, sed sensu cognoscuntur. In
Deo-autem qui omnino incorporeus est, non potest esse sensitiva,
sed solum intellectiva cognitio. Potest igitur alicui videri ex hoc
quod singularia a divina providentia non ordinentur. Item, cum
singularia sint infinita, infinitorum autem non possit esse cognitio
(infinitum enim ut sic est ignotum), videtur quod singularia divi-
nam cognitionem et providentiam effugiant. Adhuc, singularium
multa contingentia sunt: horum autem non potest esse certa
scientia. Cum igitur scientiam Dei oporteat esse certissimam,
videtur quod singularia non cognoscantur,nec disponantur a Deo.
Praeterea, singularia non omnia simul sunt, ‚quia quibusdam suc-
cedentibus alia corrumpuntur τ eorum autem quae non sunt, non
potest esse scientia. Si igitur singularium Deus scientiam habeat,
sequitur quod quaedam scire incipiat, et desinat, ex quo sequitur
eum esse mutabilem. Non igitur videtur singularium cognitor et
dispositor esse.

CAPUT CXXXIII.

Salutio praedictarum rationum.

-x

Sed haec facile solvuntur, si quis rei veritatem consideret. Cum
enim Deus seipsum perfecte cognoscat, oportet quod cognoscat
omne quod in ipso est quocumque mod0. Cum autem ab eo sit
omnis essentia et virtus entis creati: (quod autem est ab aliquo vir·
tute in ipso est), necesse est quod seipsum cognoscens cognoscat
essentiam entis creati, et quicquid in eo virtute est, etiam sic
cognoscit omnia singularia, quae virtute sunt in ips0‚ et in aliis
suis causis, nec est simile de cognitione intellectus divini et nos-
tri, ut prima ratio procedebat : nam intellectus noster cognitio-
nem de rebus accipit per species abstractas, quae sunt similitu-2
dines formarum, et non materia, nec materialium dispositionum,
qnae sunt individuationis principia. Unde intellectus noster sin-
gularia cognoscere non potest, sed solum universalia ε intellectus
autem divinus cognoscit res per essentiam suam, in qua sicut in
primo principio virtute continentur ¹non solum formae, sed etiam
materia ε ut ideo non solum universalium. sed etiam singularium
cognitor est. Similiter etiam non est inconveniens Deum infinita
cognoscere, quamvis intellectus noster infinita cognoscere non
possit. Intellectus enim noster non potest simul actu plura con·-

 

 

